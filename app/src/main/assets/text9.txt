<title>
ПРАВОСЛАВНИ ОДНОС ПРЕМА ЧУДИМА
</title>

<subtitle>
Чудо као потврда духовне реалности. Чињеница постојања чуда и ван Православне Цркве. Случај 'исламског чуда' – појаве арапских сура на телу дечака. Чуда која муслимани виде у природи. Чуда у римокатолицизму. 
</subtitle>

<text>
Водитељ: оче Георгије, данас смо се сусрели да бисмо размотрили тему која је за многе наше слушаоце актуелна. У сва времена, као знак светости или близине Богу служиле су појаве које називамо чудима. Према чудима се односе на различите начине. Неки људи сматрају да су чуда знак натприродног и сигурно је да је тако, и да је чудо израз одређене неке силе која није од људи, која на један или други начин утиче на човеков живот. Данас бих желео да поразговарамо на тему да ли чудо предоставља неопходни део једне или друге религије? И уопште, да ли постоје чуда која нису од Бога?

Свештеник Георгије Максимов: Хвала. Заиста, чуда сама по себи представљају потврду да не постоји само материјални свет, да је духовна реалност заиста реалност, да није нешто што смо сами за себе измислили. Осим тога, можемо се сусрести са чињеницом да се чуда не дешавају само у Православној Цркви, то такође треба схватити и узети у обзир. Чуда се дешавају и незнабожачким религијама, међу народима који исповедају шаманизам, у неким другим религијама. За нека чуда се може рећи да је у питању одређени неспоразум, можда представљање жељеног за реално, опет за нека чуда, на основу сведочанстава која о њима постоје, може се рећи да представљају натприродну појаву. 

Водитељ: Недавно је на интернету широко рекламирано тзв. 'исламско чудо' када су се на телу малишана појављивале арапске суре. 

Свештеник Георгије Максимов: У том конкретном случају, како су показала испитивања световних научника, ту може бити места и за одређено учешће човека, као и прилично ретког обољења када се на телу појављују трагови неколико сати након што се повукла линија по кожи. Научници су такође имали недоумицу: ако је чудо заиста од Бога, зашто је Алах правио граматичке грешке у тим арапским речима? 
Ја сам читао и књигу о муслиманским чудима и нека од њих нису толико очигледна за друге, као што у очигледна за људе који су састављали ту књигу. На пример, у тој књизи огроман део био је посвећен томе да муслимани траже и налазе речи које су написане у арапској верзији. Арапска верзија, за разлику од других писама, по својој структури је таква да се у њеним линијама лако могу видети обриси природе која је око нас. И ето често се дешава да они фотографишу Месец, а тамо стоји реч 'Алах', на срцу човека су нашли ту реч, рецимо. Или фотографишу дрво које се пресавило и говоре: 'ето, ово дрво се сагнуло у један од положаја који човек заузима за време намаза'. Са њихове тачке гледишта, то су у потпуности очигледна чуда.  

Водитељ: Осим чуда код муслимана, можемо без сумње да говоримо и о чудима у римокатоличкој цркви, зато што су стигме о којима данас толико много говоре ипак доказане ствари, заиста су постојале.

Свештеник Георгије Максимов: Штавише, могу рећи и још нешто. Недавно сам био на путу у Индији и тамо у већински римокатоличкој индијској држави Гоа видео нетрулежне остатке познатог римокатоличког мисионара Франциска Ксавијера. Таквих примера има не само код римокатолика, будистичке ламе имају такође такво чудо, када се тело такође сачувало нетрулежним. Позната су и друга чуда: исцељења, разна јављања светлости и још чега другог, догађаји који остављају очигледан утисак. Православни хришћани од Апостола Павла знају да и сам сатана на себе узима изглед Анђела светлости, да нису сва чуда од Бога, да постоје чуда која се дешавају и силом ђавола.
</text>

<subtitle>
Свето Писмо и Свети Оци о чудима која не потичу од Бога. Суштинска разлика у послушању Светитеља и врачара. Главни смисао човековог доласка у Цркву. Главни разлог зашто Господ даје чудо људима који су ван Цркве. 
</subtitle>

<text>
Водитељ: Зато нас Свети Оци увек уче да се према чудима односимо са опрезом, исто као и према сновима, различитим прорицањима, гатањима о будућности и осталом. Онда бисмо требали да поставимо такво питање: да ли су сва чуда од Бога?

о. Георгије Максимов: Несумњиво је да нису сва. То се може видети из Светог Писма, из борбе Мојсеја са египатским маговима када је он чудесним жезлом који је добио од Господа показао знамење, када се жезал претворио у змију. Египатски магови су му рекли да и они то исто могу да ураде и своје штапове такође претворили у змије. Истина, они су затим претрпели фијаско, али сама намера, само стремљење показује да када демони виде чудо Божије, и они покушавају да исто ураде иако заправо они нису у стању да то ураде. 
Свети Оци објашњавају на који начин демони чине своја чуда, заправо то подсећа на мађионичаре. Наравно не као што то раде људи мађионичари који то раде уз помоћ илузије, одвлачења пажње, у питању је префињенија ствар. Иако споља гледано могу да се покажу врло сличним, скоро идентичним са Божијим чудом, ипак се суштински разликују. Желео бих да наведем управо оно што Свети Оци говоре о таквим чудима. Преподобни Јован Касијан пише да 'веома често људи развраћени умом и противници вере прогоне демоне и чине велика чуда, тако да некада чак и сила исцељења исходи из недостојних и грешних. Исцељења такве врсте дешавају се по обмани демона, човек предан очигледним пороцима понекада може чинити задивљујуће ствари. Кроз то се људи увлаче подражавању његових порока и безбожности, отвара се широк пут за понижавање и презир светости хришћанске религије'. 
Видимо како Свети Оци објашњавају механику уз помоћ које демони имитирају чуда Божија за људе, на пример, прозорљивост, како они то раде. Господ открива шта се налази у некој особи другом, светом, духовном човеку. Како демони то имитирају? За разлику од Бога Који једини зна све наше помисли, Он је срцевидац, демони не знају наше сопствене унутрашње помисли, али знају мисли које нам они убацују у ум. Рецимо, Николају могу да убаце неку мисао, а мени открију да је Николај тог часа помислио о томе. И ја онда Николају говорим: 'Ви сте сада помислили о томе'. И он говори: 'Ах, какав прозорљив човек', а ја ћу помислити: 'Ах, како сам ја прозорљив'. И кроз ово су већ два човека упала у обману заблуде. 
Преподобни Јован Лествичник о томе пише да 'демон сујете, убацивши једном брату помисли, истовремено их открива другоме кога демон и подстиче да првом брату објави шта му је на срцу. И кроз то га овај хвали као прозорљивог'. Демон не може да зна наше сопствене мисли, не може да их чита, међутим, он зна оне мисли које сам убацује човеку, а такође може и по спољашњим знацима да погоди чему стреме човекове мисли у једном или другом тренутку. Исто тако и апарат, детектор лажи проверава спољашње знаке и по њима проверава да ли човек говори истину или не. Исто то у већој мери односи на знање које је добијено на натприродни начин о стварима које су се догодиле раније или на неким удаљеним местима. О томе нам говори и догађај из древног Отачника. 'Нека браћа су дошла авви Антонију да му испричају о виђењима која су имали и да сазнају да ли су она била истинита или су од демона. Са њима је био магарац који је угинуо током путовања. Чим су дошли до старца, он их је питао 'Од чега је умро магарац на путу?'. Браћа су га питала: 'Авво, како си сазнао за то?', 'Демони су ми рекли', одговорио је старац. Тада су браћа рекла: 'Ми смо зато и дошли да те питамо. Ми имамо виђења и често се показују као истинита, да ли смо у заблуди?' Тако им је старац на примеру магарца показао да они потичу од демона. 

Водитељ: Ту постоји и такав моменат. Ви сте говорили да демони имитирају прозорљивост, имитирају знање мисли, будућности, једног или другог човека. Колико су били мудри Светитељи који као прво, нису веровали својим помислима, као друго, никада нису веровали онима који су их прослављали, на сваки начин су бежали од славе јер су између осталог претпостављали да тако нешто може бити и од лукавог. 

Свештеник Георгије Максимов: Уопште, треба рећи да се и Свети Оци, имајући дар прозорљивост, често труде да га не откривају пред сваким, већ само у случајевима када су убеђени да ће то донети корист човеку који је дошао код њих, духовну корист, да му помогну да приђе Богу. Нема тамо глуматања које постоји код врачара, схватате, које вам прилазе и говоре: 'Ох, код тебе се у животу догодило то, а код тебе то и то'. У питању су суштински различите ствари. 

Водитељ: Ипак, јако много савремених људи, поновићу ту изјаву, долазе у Цркву ради чуда. Све је врло јасно. Могуће је без различитих подвига добити нешто што траже, на пример, у молитви. У Јеванђељу је написано „тражите и даће вам се“. Људи траже потпуно конкретне ствари и очекују да ће то и добити у Цркви. Да ли ће ту бити чуда или не?

Свештеник  Георгије Максимов: Господ говори „Иштите најпре Царства Божијег, а све остало ће вам се додати“. Ако човек долази у Цркву ради било чега другог сем за Христом, због Христа, да би био са Христом, онда греши. Ако не исправи ту грешку, ако не постане свестан да је због тога дошао и да се тиме бави, не исправи то, наравно, временом ће то довести до охлађења, можда до повређености и разочарења јер је у вези са Црквом измислио нешто што она заправо није. 
Штавише, Господ таквим људима који долазе у Цркву не ради Христа већ ради било чега другог, обавезно шаље различита искушења која треба да их уразуме и која, ако су они дошли у Цркву ради потпуно других ствари, могу да их истерају из Цркве. Послаће им 'злобне бабе', лоше свештенике', послаће 'строге епископе', искушења и неразумевања. Човека пак који је дошао ради Христа све ове поменуте ствари никада неће избацити из Цркве. Зато то треба разумети.
Богу није жао чуда ради нас, Господ даје многима чуда, не само православнима већ и неправославнима. Знам за много примера, посебно у муслиманским регионима, када муслимани долазе у православни храм, траже молитву, они који страдају од напада злих духова такође траже молитву ради заштите или освећену воду. Они се исцељују или ослобађају демонских напада. На жалост, далеко да увек након тога људи изводе закључке, не долазе сви након тога у храм и крсте се. Недавно је жена муслиманка изнела своју историју, у новинама. Она је била Татарка, 14 година није имала деце иако је била верна, молила се по муслиманским ритуалима. Неко јој је рекао да оде и помоли се Светом Николају Чудотворцу. Дошла је, помолила се и Свети Николај јој је одмах испунио жељу, она је затруднела и на крају родила сина који сада расте и радује родитеље. 
Све ово показује да Бог не жали да даје чуда, просто је ствар како ће човек да искористи то, ако човек схвати да је у питању рука Божија, сабере 2 и 2, овде се 14 година молила, а овде једном дошла и пред иконом се помолила и одмах добила одговор – дакле, где је Истина, где је Бог. 
Ако човек који је био неверујући постане верујући, ако је човек који је био неправославан постане православан, будучи лењ почиње да живи у покајању, онда то значи човек није добио чудо узалуд, да га је употребио правилно. 
Ако људи који добију чудо, наставе да живе пређашњим животом, то онда још више повећава њихову одговорност, на Страшном суду ће их више питати.
</text>

<subtitle>
Узроци за постепено хлађење, удаљавање од Бога и након очигледне Божије милсти и помоћи. О избору који чини човек у свом срцу. Пут невоља као излазак из стања самообмане и заљубљености у себе. Вера као почетак нашег кретања ка Богу зависи од нас самих. Шта је вера? 
</subtitle>

<text>
Водитељ: Још једно важно питање: људи, добивши чудо у тренутку напрезања свих душевних и физичких сила, када имају животна искушења и кризе, болести блиских. Господ даје чудо, човек прима чудо, бива поражен деловањем божанске благодати, пун је захвалности, приноси неку жртву са своје стране, мења свој живот. Међутим, то је изгледа у нашо природи, пролази неко време и човек се враћа на своје раније грехе пре тог чуда и као да се ништа не дешава. А затим се поткрада следећа лукава мисао: 'А можда је све то било само стицај околности, можда никаквог чуда није ни било?'

Свештеник Георгије Максимов: Заиста, тако нешто се дешава. И то је жалосно, јер Господ говори да коме се више дало од тога ће се више и тражити. Међутим, то није део наше природе. Наша природа је иста као и код Пророка Илије, Апостол Павле јасно говори да је Пророк Илија био исти такав човек као и ми. Иста таква природа палог човека коју имамо и ми. А ми чак имамо и Крштење. Имамо исту природу као и Мученици, Свети Оци, подвижницу. Не ради се о природи, ради се о нашој раслабљеној вољи. Најважније је где се усмерава наше срце. 
Ако је наше срце усмерено ка Богу, онда оно што ми добијамо од Бога још више разгара наше срце, нашу љубав, нашу жељу да будемо са Њим, да се испунимо Његовим присуством. Све остало, земаљско одлази у други план. 
Наравно, и у животу Светитеља могу бити грешке и падови, али то о чему говорите, постепени одлазак од Бога се не догађа. Ако је човеку срце било залепљено за земљу и он је тражио чудо да би решио своје земаљске проблеме у које је због својих грехова упао, ако је био тешко болестан или умирао, када је изненада добио исцељење он је на таласу емоција осећао захвалност према Богу. Међутим, то је било осећање захвалности, попут 'хвала пуно', али је његово срце ипак остало овде, у земном животу. И зато када су се емоције охладиле, код таквог чвоека нестаје интересовање да буде са Богом. Он је одувек желео здравље само да би овде на земљи дуже поживео.

Водитељ: Питање у вези са чудима која су нам откривени у Светом Писму. Људи који се макар мало упознају са историјом хришћанске Цркве, могу у Јеванђељу, у целом Светом Писму да пронађу задивљујућа чуда описана, пророштва за које мало ко зна. Пророштва Старог Завета су се скоро сва испунила, она су била испуњена у Новом Завету, или пророштво Исуса Христа о паду Јерусалима на пример. Многи од људи који се односе скептично према чудима треба, пре свега, по речима Апостола да изучавају Писмо. 

Свештеник Георгије Максимов: Важно је са каквим срцем се изучава Писмо, јер од тога много зависи. Преподобни Силуан Атонски говори да се 'гордом човеку Господ никада неће открити, макар и све књиге на свету прочитао'. 

Водитељ: Многи желе само чудо, не желе ни да се увере да Бог постоји. Они желе да буду савременији, посвећенији у односу на нас, слободнији можда. 

Свештеник Георгије Максимов: Мислим да је узрок ипак у нечем другом. Узрок лежи у томе што је човек у свом срцу изабрао грех од кога не жели да се одрекне. 

Водитељ: Зашто је изабрао грех.

Свештеник Георгије Максимов: Или му је сатана тако показао или је он сам тако одлучио, да му је са грехом пријатније, боље. У питању је тајна избора који човек чини. Сам себи је занимљивији од Бога, самог себе сматра за бога. Полазећи из овог избора, човек тако и живи. Када бира грех и не жели да га се одрекне, у његовом уму почињу да се одвијају различити процеси који покушавају то да помире. Са једне стране је Бог који говори да нешто не сме, а са друге стране сам ја који говорим да нешто може у потпуности. Тако нешто и ствара конфликте и такви људи постају атеисти, говоре да им уопште није потребно тако нешто, треба да се склони Бог и да се живи како се жели, нико ништа не може да ми диктира и намеће.

Водитељ: И да не желе ни пред ким да одговарају.

Свештеник Георгије Максимов: Управо тако. Тако нешто није увек. Има људи којима вера није толико важна, али којима је важна Истина. Има људи који су уопште равнодушни којима у принципу није важно да ли Бога има или не. 

Водитељ: Постоји нешто што се описује под именом 'страх Божији'. Да ли је потребно да се неко уплаши да би постао верујући човек? Многи људи на тај начин прилазе Богу.

Свештеник Георгије Максимов: Не ради се о томе да се човек уплашио нечега. За гордог човека је излажење из тог стања гордости које га разара, унаказује... Схватате, гордост нас унаказује, чини непријатним за друге људе. Ово стање га доводи у различите животне ћорсокаке. Испоставља се да нашавши се тамо, ударивши главом у зид, на крају схвата да не зависи све од њега, да он није најпаметнији, најјачи, не држи све под контролом, нема снаге да управља својим животом. Он се упире у те ћорсокаке које је створио у свом животу гордошћу и самопоузданошћу. Многи када се сударе са тим, признају да заиста немају снаге, 'слаб сам Господе, а Ти си силан', и обраћају се Богу. А други који не желе да се смире, то може чак и до самоубиства да доведе, злоба, очајање, итд. То су последице пута који особа сама бира. За многе страдања и проблеми томе и служе, а не то што се човек просто уплашио. 
Ради се о томе какав је човек заиста, а не каквим је самог себе измислио. Када престане да живи по лажи која је у њему самом, када почиње да види онаквим каквим заиста јесте, тада и почиње његов дијалог са Богом. 

Водитељ: Постоји потреба и да се стекне вера, јер она припада категорији која може бити најкомпликованија за разумевање можда, за разум. Вера је као и страх Божији такође дар Божији, јер је само човек не може стећи неким својим врлинама или особинама. Чак је и Господ рекао у Јеванђељу да ако и мртви устану неће поверовати. 

о. Георгије Максимов: Он је то рекао за оне који не желе да верују речи Божијој. Наравно, вера у смислу врлине, стиче се управо у животу са Богом. Међутим, вера као почетни импулс нашег кретања ка Богу, зависи управо од нас самих. Вера је и оно што постоји у животу свакога од нас, просто далеко да је код сваког усмерена на Бога. Када говоримо о вери, људи то често мењају појмом 'признавање', рецимо 'признајем ли ја да ви постојите или не признајем', 'да ли признајем да Бог постоји или не'. Међутим, ово није област вере, то није оно шта се подразумева под вером у хришћанству. Вера је поверење, када се не ради о томе да ли ја признајем да Бог постоји или не, већ какав је мој однос према Њему. 
</text>






